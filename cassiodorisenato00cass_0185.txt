De hac editione pauca restant adicienda. per annos plus quinquaginta a monu-
mentorum Germanicorum curatoribus non solum expetita, sed adeo parata partim fati
invidia, partim hominum ignavia factum est, ut nunc demum prodeat. ego eum labo-
rem, postquam spem eius per alium iusto tempore perficiendi deponere debui, in me
recepi invitus neque animo, sed officio oboediens, sublevatus in ea re egregio adiutorio
optimorum collegarum et amicorum, Bruuonis Kruschii in apparatu instruendo, Eduardi
Schroeder 111 nominibus Germanicis apud Cassiodorum relatis recte constituendis et
quatenus interpretatione indigent in personarum iudice ad veriloquia probabilia revo-
candis, Ludovici Traube cum 111 panegyricorum fragmentis recensendis tum in opera
ut molestissima, ita utilissima indicis vocabulorum et locutionum perficiendi. per eos
ut editio haec aliquantum profecit, ita subsidiis iis, quae curatoribus monumentorum
publice suppeditantur, eo perventum est, ut codicibus, qui sunt plurimi et per univer-
sam Europam dispersi, huiusce voluminis causa recte excussis ab hac parte crisis
variarum Cassiodori videri possit pro absoluta haberi.

Subiunxi variis Cassiodori additamenta tria, primum continens epistulas paucas
Theoderici nomine scriptas vel ad eum spectantes, quae extra varias ad nos pervene-
runt, secundum continens acta synhodorum trium in urbe Roma regnante eo habitarum.
tertium, quod Traubio dixi deberi, continens fragmenta panegyricorum eiusdem Cassio-
dori. de his si qua praemittenda fuerunt, invenientur singulis auetariis praeposita.

